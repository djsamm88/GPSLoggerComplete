一個輕巧、慳電嘅 GPS 紀錄器。個 app 嘅用途係：每隔一個時候，就紀錄您嘅 GPS 座標落您張 SD 卡上高一個檔案入面。呢個 app 喺幕後執行，等您可以安心出行、行山、遠飛或巡迴影相，甚至係落街逛超市，個 app 都喺度幫緊您，有咁耐得咁耐。等到您返返去電腦前面，呢啲檔案就可以用嚟幫啲相加返地理標籤、上載去旅遊網站、用 Google 地球開嚟睇等等。


詳情請瀏覽 <a href="https://gpslogger.app">https://gpslogger.app</a>

<b>注意</b>：請記得喺您嘅系統設定入面<b>幾時都允許</b>呢個 app 喺幕後紀錄位置。

<b>功能</b>

<ul>
<li>有得揀用 GPX、KML、CSV、NMEA 或 CSV 格式紀錄。亦有得紀低落自訂 URL 或者喺畫面齋睇。</li>
<li>將啲 GPX 位置點紀錄成蹤跡同埋蹤跡片段</li>
<li>得嘅話同時紀錄埋速度、方向同海拔</li>
<li>用旁註功能表為一點加描述，成為方向點</li>
<li>設置每一點嘅相隔時候</li>
<li>設置點與點之間至少相隔嘅距離篩選或者準繩篩選</li>
<li>通知公仔有座標同快速動作</li>
<li>當 GPS 停用時用電訊基站攞位置</li>
<li>有得揀用網絡、GPS 同埋被動式位置提供者</li>
<li>自動每隔一個時候就上載或發送檔案去各個目的地，例如電郵、FTP、Dropbox、OpenStreetMap、Google 雲端硬碟、自訂 URL。</li>
<li>以短訊/電郵 (又或其他諸如 Facebook、Twitter，視乎您裝咗啲咩 app) 分享位置或紀錄檔</li>
<li>一開機就開始紀錄</li>
<li>用 Tasker 或其他自動化 app 觸發操作。</li>
<li>您可自行設置數值成為預設檔以便分發</li>
<li>唔同設定可以設立多個設定檔</li>
</ul>

如有疑問、功能請求、報告錯誤，請移玉步至 github.com/mendhak/gpslogger (議題板)。

<b>附註</b>

呢個 app 只會喺您使用自動傳送功能或自訂 URL 功能時至會用到數據連線

雖然個 app 允許設定 0 秒頻率，但唔建議噉做，因為錄取同紀錄都會好快手做唔停；可能會導致不穩或死機。試下 1-3 秒會好啲。


<b>權限闡釋</b>

儲存空間：讀取同寫入檔案去您張 SD 卡上高嘅 GPSLogger 資料夾

網絡通訊：用嚟上載檔案 (Dropbox、Openstreetmap) 或發送電郵，又或為您向 Dropbox、Openstreetmap 攞授權

您嘅位置：用嚟以 GPS 或基站作基礎斷定位置

系統工具 (開機時自動啟動)：若您揀選開機時啟動 GPSLogger 就會用到

共享儲存空間權限：Android 11 打上用嚟允許寫入檔案去自訂檔案路徑
